#### İŞVEREN VE SİSTEM-YAZILIM GELİŞTİRİCİSİ ARASI SÖZLEŞME

**TANIMLAR:**

1) Sözleşmenin tarafları(bundan sonra taraflar olarak anılacaktır):
a) İşveren(bundan sonra şirket olarak anılacaktır.)
b) Sistem-Yazılım geliştirme işini, bu hususta işveren ile karşılıklı şekilde belirlenen görevleri yapacak kişi(bundan sonra çalışan olarak anılacaktır.)
2) Çalışan, çalışanın bağlı olduğu kişi/kişiler, çalışana bağlı olan kişi/kişiler ve görevde yetkili kılınmış kişi/kişiler(bundan sonra ilgili kişiler olarak anılacaktır.)
3) İlgili kişiler haricinde olan her kişi ve kurum(bundan sonra 3. şahıslar olarak anılacaktır.)
4) 5846 kanun numaralı Fikir ve Sanat Eserleri Kanunu(bundan sonra kanun olarak anılacaktır.)

**TARAFLARA İLİŞKİN BİLGİLER:**

**A) ŞİRKET:**

	Ticari Ünvanı		: 
	
	Vergi Dairesi		: 
	
	Vergi Numarası	: 
	
	Tebligat Adresi		: 
	
	Telefon Numarası	: 
	
	Fax Numarası		: 
	
	İmzaya Yetkili Kişi	: 
	
**B) ÇALIŞAN:**

	Adı Soyadı		: 
	
	T.C. Kimlik Numarası: 
	
	Doğum Tarihi		: 
	
	Tebligat Adresi		: 
	
	Telefon Numarası	: 
	

**SÖZLEŞMENİN MADDELERİ:**

**İŞVEREN SORUMLULUKLARI**

**MADDE 1.** Şirket, çalışana, ilgili kişilere karşı görev ve sorumluluklarının yazılı olarak bildirileceğini kabul ve beyan eder.

**MADDE 2.** Şirket, çalışana iş, görev tanımını ve sınırlarını, açık ve net bir dille, bu sözleşme imza altına alınmadan, yazılı olarak tebliğ edeceğini ve ek olarak bu sözleşmeye ekleneceğini kabul ve beyan eder.

**MADDE 3.** Şirket bünyesinde, çalışan ile yapılacak iş/işler için görevin/görevlerin planlanması sırasında, çalışana verilecek görevin/görevlerin ve süreçlerinin, ilgili kişiler ile birlikte konuşacağını ve karşılıklı anlaşmaya varılarak süreçlerin belirleneceğini, tutanak altına alınacağını kabul ve beyan eder.

**MADDE 4.** Şirket, görevin/görevlerin planlamasında, çalışanın sorumluluğuna verilen kısımları için, çalışana:
a) Görevinin takibini yapabileceği,
b) Süreç raporlamasını yapabileceği,
c) Görevinin teslimini yapabileceği,
ve iş ile ilgili ihtiyaç duyulan diğer konularda gerekli altyapının tesis edileceğini kabul ve beyan eder.

**MADDE 5.** Şirket, çalışana yaptığı/yapacağı çalışma karşılığında;

**a)** Ayık net maaş miktarı_________________________________________________________TL,

**b)** Günlük net harcırah miktarı_____________________________________________________TL,
ödeyeceğini, maaş ve o aya ait toplam harcırah ödemelerini birlikte, her ayın ilk iş gününde yapacağını, sosyal haklarını aksatmadan teslim edeceğini taahhüt eder.

**MADDE 6.** (\*) Şirket, 3. şahıslara, çalışana verilen iş, görev ve planlama hakkında, ancak çalışandan yazılı izin alarak, mümkünse, çalışanın da  bulunduğu ortamda, paylaşım yapacağını kabul ve beyan eder. Aksi bir durumda şirket, ivedi bir şekilde, çalışanın yasal haklarını ve alacaklarını çalışana teslim ederek, çalışanın üzerinde tanımlı görev ve sorumluluklarından muaf olduğunu beyan etmiş sayılarak, çalışanı işten çıkartacağını taahhüt eder.

```
* Madde 6. - Bu maddenin asıl hedefi, tarafların arasına ara bozucu girmesini engellemektir. Örneğin, çalışana verilen görevin, taraflar arasında 1 aylık süreçte bitirileceği planlandı, 3. şahıslar tarafından planlanan süreden daha kısa sürede bitirilebileceği iddia edildi. Şirket tarafında bu iddiaya yönelim oluştuğu durumda, iddia sahibi, çalışanın görev ve sorumluluklarını da üstlenmek kaydıyla işi ve görevleri, beyan ettiği süreçte kendisi yapmalıdır, eğer yapamıyorsa susmalıdır.
```

**ÇALIŞAN SORUMLULUKLARI**

**MADDE 7.** (\*) Bu sözleşmenin maddelerinde ve bentlerinde şirketin sorumluluğunda bulunan konuları, şirketin kabülü, beyanı ve taahhüdü karşılığında, çalışan; 
- Bu sözleşmenin 8.(Sekizinci) maddesinde tanımlanan geçerlilik süresi içerisinde, 
- Bu sözleşmenin 2.(İkinci) 3.(Üçüncü) 4.(Dördüncü) maddelerinde belirtildiği şekilde çalışana tanımlanan ve çalışanın yapmakla sorumlu olduğu/yaptığı, iş ve görevler ile sınırlı olmak koşuluyla,
- Şirket bünyesinde, çalışan tarafından meydana getirilen “bilgisayar program(lar)ını(\*\*)” ve kanunda, çalışanın “eser sahibi(\*\*\*)” olarak nitelendirildiği tüm eserleri için,
- Eser sahibinin, şahsi hakları saklı kalacak şekilde, 
- Eser sahibinin, mali hakları, işleme hakkı, çoğaltma hakkı, yayma hakkı, temsil hakkı, işaret, ses ve/veya görüntü nakline yarayan araçlarla umuma iletim hakkı gibi, kanunda eser sahibine verilen tüm hakları, “süre sınırlaması olmaksızın”, şirketin kullanmasına izin vereceğini taahhüt eder.

```
*      Madde7 – Bu madde içerisinde, anlam kayması yaşanmaması ve okunabilirliği artırmak için madde işaretleri ile ayrılmış kısımların, tümü bir bütündür, maddeler tekil olarak yorumlanamaz, kullanılamaz.
**   Kanun Madde 1/B, g, h, ı bentleri.
***  Kanun Madde 1/B, b bendi.
```

**TARAFLARIN ORTAK SORUMLULUKLARI**

**MADDE 8.** Bu sözleşmenin imza altına alındığı tarih ____________________________________ olup, geçerlilik süresi imza altına alındığı tarihten itibaren 6(Altı)aydır. Sözleşme süresinin sona erme tarihinden önceki 15(OnBeş)gün içerisinde, taraflar arasında yeni bir sözleşme imza altına alınmadığı durumda, şirket, süre bitiminde çalışanın yasal haklarını ve alacaklarını çalışana teslim ederek, çalışanın üzerinde tanımlı görev ve sorumluluklarından muaf olduğunu kabul eder, çalışanı işten çıkartacağını tebliğ etmiş sayılır.

**MADDE 9.** Taraflar arasında imzalanan, varsa diğer sözleşmenin/sözleşmelerin maddelerinin herhangi birinin, aksi o sözleşmenin maddesi olarak belirtilmediği durumlarda, bu sözleşmenin maddesi/maddeleri, bentleri ile çelişmesi durumunda bu sözleşmede yazılı maddenin/maddelerin ve bentlerin asıl kabul edileceği, taraflar arasında imzalanacak her bir sözleşmeye bu sözleşmenin ve eklerinin ek olarak ekleneceğini, taraflar kabul ve beyan ederler.

**MADDE 10.**  Taraflar, her durumda birbirlerine karşı iyi niyet ile davranış sergileyeceğini taahhüt ederler.

**MADDE 11.**  Taraflar, bu sözleşmede bulunmayan veya bu sözleşmenin konusu olmayan, eğer varsa, taraflar arasında imza altına alınmış diğer sözleşmelerde de bulunmayan durumları karşılıklı uzlaşı yöntemiyle çözümleyeceklerini kabul ve beyan ederler.

**MADDE 12.** Taraflar, imza altına aldıkları sözleşmelerde, herhangi bir kanuna aykırı bir durum tespit edilecek olursa, o konu ile ilgili kanun/kanunlar ve ilgili maddelerinin geçerli olduğunu kabul ve beyan ederler.

**MADDE 13.**  Taraflar, bu maddesi ile birlikte toplam 13(OnÜç)madde olan, Ek-1 “Çalışan Görev Tanımı” eki ile birlikte toplam 3(Üç) sayfadan oluşan, genel olarak tarafların karşılıklı sorumluluklarını belirleyen bu sözleşmenin, ıslak imzalı birer nüshasını saklayacaktır. Taraflar, aralarında uzlaşamadığı durumlarda, uzlaşmazlık konusu için Türkiye Cumhuriyeti ilgili Mahkemelerinin yetkili olduğunu kabul ve beyan ederler.

<table width="100%">
<tr>
	<td width="50%">
		<center><strong>ÇALIŞAN</strong></center>
	</td>
	<td>
		<center><strong>ŞİRKET KAŞESİ  ve İMZAYA YETKİLİ KİŞİ</strong></center>
	</td>
</tr>
</table>
<p>
&nbsp;
</p>
<p>
&nbsp;
</p>
<p>
&nbsp;
</p>
<p>
&nbsp;
</p>
<p>
&nbsp;
</p>

**Ek-1:** Çalışan Görev Tanımı